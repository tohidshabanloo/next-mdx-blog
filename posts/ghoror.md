---
title: "غرور و تعصب"
date: "28 تیر 1401"
athour: "جین آستن"
excerpt: "غرور و تعصب، اثر زیبا و ماندگار جین آستن، داستانی زییا از عشق، غرور و پیش‌داوری‌هایی است که عشق را آلوده می‌کنند."
translator: "الهام رحمانی"
cover_image: "/images/posts/img17.jpg"
---

### معرفی کتاب غرور و تعصب

جین آستن، نویسنده‌ انگلیسی است که با آثارش ادبیات غرب را تحت تأثیر قرار داد. شناخت او از زندگی زنان و مهارتش در گوشه و کنایه‌ها، او را به یکی از مشهورترین رمان‌نویسان عصر خودش تبدیل کرده‌ است. «غرور و تعصب» از مشهورترین آثار جین آستین است و در زمره صد اثر برتر جهان شناخته می‌شود. این اثر با ترجمهٔ الهام رحمانی در انتشارات پر چاپ شده است.

### درباره کتاب غرور و تعصب

غرور و تعصب، اثر زیبا و ماندگار جین آستن، داستانی زییا از عشق، غرور و پیش‌داوری‌هایی است که عشق را آلوده می‌کنند. از غرور و تعصب بارها، فیلم‌های سینمایی و سریال‌هایی ساخته شده که آن را در تمام دنیا محبوب کرده است. یکی از معروف‌ترین نسخه‌های آن سال ۲۰۰۵ با بازی کیرا نایتلی (در نقش «الیزابت») و مَتیو مَک‌فادین (در نقش «آقای دارسی») بوده‌است. نسخه کلاسیک آن هم با بازی لارنس اولیویه ساخته شد. سال ۲۰۰۴ هم بالیوود برمبنای این کتاب، فیلم عروس و تعصب را با بازی آیشواریا رای ساخت.

غرور و تعصب یک داستان عاشقانه است و از عشقی می‌گوید که میان دو خواهر و دو مرد شکل می‌گیرد. دو دختر بزرگ خانواده بنت، جین و الیزابت که به دو تن از مردان ثروتمند دل می‌بازند اما به دلیل غرور و همچنین پیش‌داوری‌های اشتباهی که می‌کنند، وصال آنان سخت می‌شود. اقتباسی سینمایی از غرور و تعصب به کارگردانی جو رایت انجام شده است. نایتلی بازیگر انگلیسی‌تبار هالیوود برای بازی در این فیلم نامزد جایزه اسکار بهترین بازیگر نقش اول زن شد.

خانواده‌ بنت پنج دختر دارند و پسری ندارند. مادر دخترها هیچ فکری به جز ازدواج کردن دخترهایش در سر ندارد. او نگران است چون قرار است املاک آن‌ها بعد از مرگ آقای بنت به مرد دیگری برسد و همین موضوع باعث شده است تا نگرانی خانم بنت به اوج برسد. وقتی آقای بینگلی جوان و زیبا به محل زندگی آن‌ها می‌آید، خانم بنت تصمیم می‌گیرد تا هر طور شده است، یکی از دخترهایش را به عقد آقای بینگلی درآورد و البته در این مورد هم بخت با او یار است. بینگلی جوان به جین زیبا دل می‌بازد اما ناگهان همه چیز به‌هم می‌ریزد...

جین آستین در میان کارهایش، کتاب غرور و تعصب را از بقیه بیشتر دوست دارد.

### کتاب غرور و تعصب را به چه کسانی پیشنهاد می‌کنیم

غرور و تعصب را به تمام کسانی که دوست دارد داستانی عاشقانه و زیبا بخوانند و از عاشقانه‌های کلاسیک لذت می‌برند، پیشنهاد می‌کنیم.

<!-- ## Turpius Aegides membris colat volentes fallere -->

<!-- <iframe width="100%" height="166" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/tracks/239819937&color=%23ff5500&auto_play=false&hide_related=false&show_comments=true&show_user=true&show_reposts=false&show_teaser=true"></iframe><div style="font-size: 10px; color: #cccccc;line-break: anywhere;word-break: normal;overflow: hidden;white-space: nowrap;text-overflow: ellipsis; font-family: Interstate,Lucida Grande,Lucida Sans Unicode,Lucida Sans,Garuda,Verdana,Tahoma,sans-serif;font-weight: 100;"><a href="https://soundcloud.com/tohidshabanloo" title="Tohid Shabanloo" target="_blank" style="color: #cccccc; text-decoration: none;">Tohid Shabanloo</a> · <a href="https://soundcloud.com/tohidshabanloo/yadegari" title="آدم های یادگاری" target="_blank" style="color: #cccccc; text-decoration: none;">آدم های یادگاری</a></div>

    ![](/images/posts/img2.jpg) -->
